Vogliamo creare uno spazio virtuale in stile social network dove gli utenti possano condividere le proprie esperienze. Ogni `utente` può creare dei `post`, al quale può aggiungere `media` come foto e video. Gli altri utenti possono interagire con il post esprimendo il loro gradimento attraverso un semplice "_mi piace_".

**Obiettivo**

Progettare il database per la piattaforma social, creando il diagramma ER e poi svolgendo le query fornite.

**Milestone 1 (Diagramma ER)**

Individuate prima le entità su cui si basa la piattaforma e poi osservate come sono relazionate. Inoltre, specificate i campi e i diversi vincoli disponibili per ciascun campo, come ad esempio l'utilizzo di **UNIQUE** per garantire l'unicità dei valori e **NOT NULL** per indicare l’obbligo di fornire un valore per quel campo.

Esportate quindi il diagramma come immagine e caricatelo nella repo.

**Milestone 2 (Query SQL)**

Una volta che siete sicuri del vostro diagramma, potete passare alla seconda fase. Create un nuovo database nel vostro phpMyAdmin e importate il file `db.sql` fornito. Aprite il file PDF e scrivete le query richieste. Al fianco di ogni richiesta, c'è il numero di risultati che dovrebbe restituirvi la query.

**Bonus (tags)**

Ogni post può avere dei **tags**, parole senza spazi che servono per organizzare i contenuti e permettere agli utenti di connettersi e scoprire contenuti simili. I tag sono scelti liberamente dall'utente in fase di creazione post, ognuno può usare i tag che vuole e in quantità libera.

Dopo aver testato le vostre query con phpMyAdmin, riportatele in un file txt e caricatelo nella repo.
